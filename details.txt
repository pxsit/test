3. สาระสำคัญของโครงการ และคำสำคัญ (Keywords)
		ผู้จัดทำโครงงานนี้ได้ตระหนักถึงปัญหาที่ผู้สร้างโจทย์ในด้านการแข่งขันโปรแกรมมักเผชิญ โดยเฉพาะในเรื่องของเครื่องมือในการสร้างโจทย์และชุดทดสอบที่มีประสิทธิภาพ อย่างเช่น Codeforce Polygon ซึ่งมีวิธีการใช้งานที่ค่อนข้างซับซ้อน รวมถึงความจำเป็นในการใช้ภาษา LaTeX หรือ pdfTeX สำหรับการเขียนโจทย์ และยังต้องพึ่งพา testlib.h ในการจัดทำชุดทดสอบ ซึ่งทำให้มีขั้นตอนยุ่งยาก นอกจากนี้ยังไม่มีคำแปลภาษาไทยทำให้ผู้แต่งโจทย์หลายคนรู้สึกไม่สะดวก โดยเฉพาะเมื่อคู่มือการใช้งานไม่ได้รับการอัปเดตเป็นเวลานาน ดังนั้น ผู้เขียนจึงมีความตั้งใจที่จะพัฒนาระบบที่ทำให้การจัดการนี้ง่ายดายยิ่งขึ้น		โครงงานนี้จึงมุ่งเน้นไปที่การสร้างแพลตฟอร์มสำหรับพัฒนาโจทย์การเขียนโปรแกรมเชิงแข่งขัน โดยมีการใช้ภาษาไทยเป็นหลัก เพื่อให้ผู้คิดโจทย์สามารถสร้างโจทย์ที่มีคุณภาพได้อย่างสะดวกสบาย ไม่ว่าจะเป็นการพัฒนาโจทย์ที่เขียนในภาษา LaTeX ให้ทำได้ง่ายขึ้น หรือการสร้างชุดทดสอบที่ไม่ยุ่งยาก และยังมีระบบการจัดแข่งขันที่ง่ายต่อการใช้งาน โดยแพลตฟอร์มจะประกอบด้วยส่วนหลักดังต่อไปนี้:
• ระบบสร้างโจทย์ด้วยภาษา LaTeX อย่างง่าย
o มีคู่มือการใช้เข้าใจง่ายและละเอียด
o มีคุณภาพสูงเพื่อการใช้งานจริง ผู้พัฒนาได้ยกระดับคุณภาพของแพลตฟอร์มให้ใช้ได้ในงานแข่งขัน
• ระบบสร้างชุดทดสอบ
o มีคู่มือการใช้เข้าใจง่ายและละเอียด
o มีแบบแปลนในการสร้างชุดทดสอบที่สามารถนำไปใช้ได้อย่างง่าย
o สามารถแปลงข้อมูลเพื่อใช้ใน DOMjudge หรือ CMS ได้
o มีระบบตรวจสอบชุดทดสอบหรือ Validator ในตัว สำหรับกรณีที่ต้องการเช็คอินพุต เช่น การตรวจความเป็นกราฟเวียนเทียนหรือกราฟต้นไม้




• ระบบคอนเทส
o มีระบบตรวจคำตอบอัตโนมัติในตัว ซึ่งรองรับภาษา C++, C, Python และ Java โดยให้ ผลลัพธ์แบบ Real-Time เช่น AC, WA, TLE, MLE, RE
• ระบบคำแนะนำ
o มี AI ช่วยเหลือแบบ Real Time
คำสำคัญ (Keywords): เขียนโปรแกรมเชิงแข่งขัน, , ระบบโจทย์ฝึก, ระบบแข่งขัน, ระบบสร้างชุดทดสอบ, โจทย์เขียนโปรแกรม

4. หลักการและเหตุผล
การพัฒนาโจทย์ในการแข่งขันด้านการเขียนโปรแกรมถือเป็นกลไกสำคัญที่มีส่วนช่วยยกระดับคุณภาพในวงการคอมพิวเตอร์เชิงวิเคราะห์ของประเทศไทย แม้ว่าการแข่งขันจะมุ่งเน้นไปที่ผู้เข้าแข่งขันเป็นหลัก แต่เบื้องหลังทุกโจทย์กลับมาจากกระบวนการออกแบบที่ซับซ้อน ซึ่งต้องการความเข้าใจในโครงสร้างข้อมูล อัลกอริธึม และตรรกะในระดับสูง อย่างไรก็ตาม เครื่องมือที่นักพัฒนาโจทย์นิยมใช้ในปัจจุบัน เช่น Polygon ของ Codeforces กลับมีข้อจำกัดหลายประการ ทั้งในแง่ของภาษา การออกแบบระบบที่ซับซ้อน และความต้องการความเชี่ยวชาญเฉพาะด้าน เช่น การใช้ LaTeX หรือ testlib.h, ข้อจำกัดเหล่านี้ทำให้ผู้ที่เริ่มต้นในวงการเขียนโจทย์บางคนต้องเผชิญกับความท้าทาย โดยเฉพาะในแง่ของภาษา การเขียนภาษา LaTeX ที่ซับซ้อนและการเข้าถึงคู่มือการใช้งานที่ไม่ได้รับการอัพเดต 
ด้วยเหตุนี้ ผู้จัดทำจึงมีแนวคิดในการสร้างแพลตฟอร์มออนไลน์ที่ออกแบบมาเพื่อสนับสนุนผู้เขียนโจทย์ให้สามารถสร้างโจทย์การแข่งขันได้อย่างสะดวกและมีระบบ โดยใช้ภาษาไทยเป็นหลัก แพลตฟอร์มนี้จะมีอินเทอร์เฟซที่เข้าใจง่าย เหมาะสำหรับผู้ใช้ทุกระดับประสบการณ์ นอกจากนี้ยังมีระบบช่วยสร้างโจทย์ด้วย LaTeX ที่มาพร้อมเครื่องมือจัดรูปแบบอัตโนมัติ ระบบออกแบบชุดทดสอบที่สามารถตรวจสอบข้อมูลเบื้องต้น 
เช่น การตรวจความเป็นกราฟเวียนเทียนหรือกราฟต้นไม้ และระบบจำลองการแข่งขันออนไลน์ที่รองรับการตัดสินแบบออนไลน์ โดยรองรับภาษาการเขียนโปรแกรมหลักอย่าง C++, Python, Java และ C
นอกจากนี้ แพลตฟอร์มยังสามารถเชื่อมต่อกับระบบการแข่งขันภายนอก เช่น DOMjudge หรือ CMS ได้อย่างสะดวก และสามารถนำเข้าโจทย์จากแพลตฟอร์มอื่น เช่น Polygon ได้อย่างราบรื่น พร้อมคู่มือภาษาไทยที่ได้รับการอัปเดตอย่างสม่ำเสมอและแนวทางการใช้งานที่เหมาะสมกับสภาพแวดล้อมของผู้ใช้ในประเทศไทยโดยเฉพาะ
ด้วยเหตุนี้ แพลตฟอร์มที่ผู้จัดทำพัฒนาขึ้นจึงไม่เพียงเป็นเครื่องมือสำหรับการสร้างโจทย์เท่านั้น แต่ยังเป็นพื้นฐานที่ช่วยส่งเสริมการเติบโตของชุมชนนักพัฒนาโจทย์ในประเทศไทย และช่วยลดอุปสรรคด้านภาษาและเทคนิค เพื่อให้ทุกคนสามารถมีส่วนร่วมในการพัฒนาโจทย์การแข่งขันที่มีคุณภาพได้อย่างทั่วถึง

5 . วัตถุประสงค์
5.1. เพื่อพัฒนาแพลตฟอร์มออนไลน์ซึ่งมุ่งเน้นการสร้างโจทย์สำหรับการแข่งขันเขียนโปรแกรม โดยออกแบบให้ใช้งานง่าย และเน้นการสนับสนุนภาษาไทยในเอกสาร คู่มือการใช้งาน และการอธิบายต่าง ๆ อย่างละเอียด
5.2. เพื่อจัดเตรียมเครื่องมือที่ช่วยให้การจัดทำโจทย์และชุดทดสอบมีความสะดวกและง่ายมากยิ่งขึ้น
5.3. เพื่อสร้างระบบคอนเทสหรือการแข่งขันจำลอง ที่คอยสามารถทำให้คนทดสอบเสมือนหรือจัดการแข่งขันจริงได้ พร้อมทั้งรองรับการตรวจคำตอบแบบเรียลไทม์สำหรับหลายภาษา เช่น C++, Python, Java and C.

6. ปัญหาและประโยชน์ที่เป็น เหตุผลหลัก ว่าทำไมควรพัฒนาโปรแกรม
6.1. เครื่องมือที่นิยมใช้อย่าง Codeforces Polygon มีขั้นตอนการใช้งานที่ซับซ้อน โดยเฉพาะสำหรับผู้เริ่มต้น เช่น การใช้ LaTeX และ testlib.h และการขาดคำอธิบายหรือคู่มือภาษาไทยที่เข้าใจง่าย
6.2 โจทย์การแข่งขันมักต้องเขียนด้วย LaTeX ซึ่งไม่มีอินเทอร์เฟซหรือคู่มือการใช้งานที่สนับสนุนภาษาไทย
6.3. การจัดทำอินพุต-เอาต์พุตและ Validator จำเป็นต้องเขียนโค้ดและใช้ testlib ซึ่งอาจเป็นอุปสรรคสำหรับผู้ที่ไม่มีพื้นฐานด้านนี้ 
6.4. ผู้ที่ต้องการจัดการแข่งขันหรือลองแข่งขันแบบจำลองยังต้องติดตั้งและตั้งค่าระบบแยกเอง เช่น DOMjudge หรือ CMS ซึ่งซับซ้อนและใช้เวลามากใหญ่
6.5. ประโยชน์ของการพัฒนาโปรแกรมนี้คือเพื่อช่วยให้ผู้เขียนโจทย์สามารถจัดการเอกสารและชุดทดสอบได้อย่างสะดวก ลดความจำเป็นในการเรียนรู้เทคโนโลยีเฉพาะทาง เช่น LaTeX หรือ testlib.h ด้วยการใช้ภาษาไทยในระบบและคู่มือการใช้งาน

7. เป้าหมายและขอบเขตของโครงงาน
เป้าหมายของโครงงาน
โครงงานนี้มีเป้าหมายเพื่อพัฒนาแพลตฟอร์มออนไลน์ที่ช่วยให้การสร้างโจทย์การแข่งขันเขียนโปรแกรมเชิงแข่งขันเป็นเรื่องง่ายและเข้าถึงได้ โดยมุ่งเน้นที่การใช้งานในบริบทของประเทศไทย รองรับภาษาไทยทั้งในส่วนของอินเทอร์เฟซ คู่มือการใช้งาน และระบบแนะนำ พร้อมทั้งพัฒนาเครื่องมือที่ช่วยลดขั้นตอนที่ซับซ้อนในการสร้างโจทย์และชุดทดสอบ เช่น การเขียนด้วย LaTeX และการตรวจสอบความถูกต้องของอินพุตด้วย testlib.h รวมถึงการสร้างระบบการแข่งขันจำลองที่สามารถใช้ได้จริง รองรับการตรวจคำตอบแบบเรียลไทม์ และสามารถเชื่อมต่อกับระบบแข่งขันภายนอกได้ เพื่อส่งเสริมการเติบโตของชุมชนผู้พัฒนาโจทย์ในประเทศไทยอย่างยั่งยืน
ขอบเขตของโครงงาน
7.1 แพลตฟอร์มจะเน้นการสนับสนุนภาษาไทยทั้งในส่วนของเอกสาร คู่มือ และอินเทอร์เฟซ
7.2 ระบบสร้างโจทย์จะรองรับการเขียนด้วย LaTeX โดยมีตัวช่วยจัดรูปแบบอัตโนมัติ
7.3 ระบบชุดทดสอบจะสามารถตรวจสอบข้อมูลเบื้องต้น เช่น กราฟเวียนเทียน กราฟต้นไม้ หรือข้อกำหนดพิเศษอื่น ๆ ได้อัตโนมัติ
7.4 ระบบตรวจคำตอบจะรองรับภาษา C++, C, Python และ Java พร้อมผลลัพธ์แบบ Real-Time (AC, WA, TLE, MLE, RE)
7.5 ระบบสามารถส่งออกข้อมูลเพื่อใช้งานในระบบ DOMjudge หรือ CMS และสามารถนำเข้าโจทย์จาก Polygon ได้
7.6 โครงงานนี้ไม่เน้นการออกแบบระบบสำหรับผู้เข้าแข่งขัน แต่จะมุ่งเน้นไปที่การช่วยเหลือผู้เขียนโจทย์เป็นหลัก
7.7 ระบบ AI แนะนำในแพลตฟอร์มจะทำหน้าที่ให้คำแนะนำแบบ Real-Time แก่ผู้พัฒนาโจทย์เพื่อเพิ่มความสะดวกในการใช้งาน
8. รายละเอียดของการพัฒนา
8.1 เนื้อเรื่องย่อ (Story Board) แบบจำลอง และทฤษฎีที่เกี่ยวข้อง
โครงงานนี้มีเป้าหมายเพื่อพัฒนาแพลตฟอร์มออนไลน์สำหรับการสร้างโจทย์การเขียนโปรแกรมเชิงแข่งขัน โดย ออกแบบให้ตอบโจทย์มือใหม่และออกแบบมาให้ใช่งานง่าย
Storyboard:
• ผู้ใช้งานสร้างแอคเคาท์ใหม่
• ผู้ใช้เข้าสู่ระบบด้วยบัญชีผู้ใช้
• ผู้ใช้สร้างโจทย์ใหม่
• ผู้ใช้เขียนโจทย์ด้วย LaTeX โดยมีตัวช่วยจัดรูปแบบอัตโนมัติ
• ผู้ใช้สร้างชุดทดสอบ
• หลังทำเสร็จ ระบบจะทำการสร้าง Package ให้และมีข้อเสนอแนะ
• ผู้ใช้งานทำตามคำแนะนำของระบบวิเคราะห์ และเรียนรู้ต่อไป
ทฤษฎีที่เกี่ยวข้อง:
• ทฤษฎี Cognitive Load (Sweller, 1988)
• ทฤษฎี Usability Engineering (Nielsen, 1993)
8.2 เทคนิคหรือเทคโนโลยีที่ใช้
เทคโนโลยีด้าน Web Development:
• Frontend: React.js + Tailwind CSS
• Backend: Typescript หรือ Node.js (Express)
• API: RESTful JSON-based
• Authentication: JWT
เทคโนโลยีด้าน Grading:
• ใช้ Python venv หรือ Docker sandbox ในการตรวจโค้ด
• สนับสนุนหลายภาษาเช่น C++, Python, Golang, Rust, C
เทคโนโลยีด้าน Test Generation:
• จะใช้ User Interface กับการเขียนโค้ดด้วย C++/Python
• ระบบแนะนำปัญหาที่ควรทำต่อโดยดูจากข้อผิดพลาดซ้ำๆ
8.3 เครื่องมือที่ใช้ในการพัฒนา
Programming Languages:
• Backend : Python
• Frontend : TypeScript/Javascript, HTML, CSS
Framework/Library:
• Frontend UI : React.js, Tailwind CSS, Express.JS
• Backend API : FastAPI, Pydantic
ฐานข้อมูล:
• PostgreSQL
• Redis สำหรับ session cache
ระบบผู้ใช้และการจัดการปัญหา:
• Firebase Authentication (Auth)
• Grader Module แบบ sandbox ใช้ Docker และ Python

เครื่องมืออื่น ๆ:
• GitHub Version Control
• Figma UI Design
• Postman API Testing
• Google Docs Content Management

8.4 รายละเอียดโปรแกรมที่จะพัฒนา
• Input/Output Specification
• Input: โค้ดโปรแกรมของผู้ใช้, การเลือกหัวข้อ/โจทย์, ข้อมูลเข้าสู่ระบบ
• Output: ผลการตรวจ, คะแนน, วิเคราะห์ผลหลังการแข่งขัน, เนื้อหาให้อ่านและโจทย์ให้ทำ
• Functional Specification
• ระบบสมัครสมาชิก / ล็อกอิน / จัดการโปรไฟล์
• แสดงรายชื่อโจทย์
• สร้างโจทย์
• โครงสร้างของซอฟต์แวร์ (Design)
• Backend และ Grader แยกเป็น service อิสระ (Microservice-oriented)
• Grader รับงานจาก message queue และส่งผลลัพธ์กลับ
• มี Redis Cache สำหรับข้อมูลที่ถูกเรียกซ้ำ เช่น รายงานการวิเคราะห์ contest
8.5 ขอบเขตและข้อจำกัดของโปรแกรมที่พัฒนา
• รองรับภาษา Python และ C++ เป็นหลัก
• ถ้ามีจำนวนผู้ใช้มากเกินไปอาจทำให้ใช้เวลานานในการสร้าง Package ซึ่งต้องแก้ไขต่อไปใน อนาคต